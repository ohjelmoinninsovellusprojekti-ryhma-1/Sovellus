MOVIEHUB-SIVUSTO README

Tervetuloa tutustumaan MOVIEHUB-sivustoomme! Tässä README-tiedostossa esittelemme projektiamme, sen tarkoitusta, teknologioita, tekijöitä sekä muita olennaisia näkökulmia, jotta GitHubin käyttäjät, erityisesti alan ammattilaiset ja kanssa opiskelijat, saavat kattavan käsityksen siitä, mitä olemme toteuttaneet. 

![image](https://github.com/ohjelmoinninsovellusprojekti-ryhma-1/Sovellus/assets/122618664/1fd83130-b0bf-4ea7-92ff-76a4bfed8924)


Projekti on osa Oulun Ammattikorkeakoulun tieto- ja viestintätekniikan insinöörialan opetussuunnitelmaa.  

PROJEKTIN KUVAUS
Kyseessä on elokuvasivusto, joka tarjoaa käyttäjille mahdollisuuden rekisteröityä, selata elokuva-arvosteluja, kirjoittaa omia arvostelujaan ja löytää helposti seuraavan katselukokemuksensa "Random movie" -toiminnon avulla (kätevä valinnanvaikeuden iskiessä). Lisäksi sivustolla voi lukea elokuva-aiheisia uutisia, ja käyttäjillä on mahdollisuus tallentaa suosikkielokuvansa.

TEKNOLOGIAT
Projekti on toteutettu käyttäen Reactia, Node.js:ää, Javascriptiä ja PostgreSQL-tietokantaa. Tämä teknologiayh-distelmä mahdollistaa monipuolisen, tehokkaan ja käyttäjäystävällisen sivuston luomisen.

TEKIJÄT JA ROOLIT
Tämä projekti on ryhmätyö, ja taustoiltamme olemme samanlaisia mitä tulee koodaamiseen. Kenelläkään meistä kolmesta ei ole minkäänlaista aikaisempaa kokemusta. Kaikki, mitä projektissa on käytetty ja tehty, on opittu koulusta/koulun aikana. Eli voisi sanoa, että aika hurja kehitys 1,5 vuodessa. Jokaisella tiimin jäsenellä oli selkeä rooli.
Yhdessä rakensimme projektiimme FIGMA -sivustoa käyttäen UI käyttöliittymän, suunnittelimme ER-kaavion, rakensimme tietokannan sekä yhdistimme projektin toimivaksi kokonaisuudeksi. Pidimme yhteyttä toisiimme jatkuvasti projektin edetessä sekä autoimme toisiamme ongelmien tullessa esiin. Yhteishenki toimi koko projektin ajan sekä uusia päätöksiä pystyimme tekemään nopeastikin. 
Emilia Puutonen vastasi elokuva- ja sarjaosuudesta, yhteydenotosta, elokuva-arvostelujen kirjoittamisesta ja se-lailusta, suodatetusta hausta sekä elokuvien lisäämisestä suosikkeihin. Milla Pohjolainen vastasi käyttäjän rekis-teröitymisestä ja sisäänkirjautumisesta, etusivusta, topRatedmovies ominaisuudesta etusivulle, topBar:ista si-vuille ja "Random movie" -toiminnosta. Marietta Oravainen puolestaan vastasi käyttäjä- ja ryhmäsivuista, tällä sivuilla on mm. käyttäjän kuvan liittämistä, tietojen muokkaus mahdollisuus, popup --  ---ikkunoita, trendaavia ryhmiä sekä ryhmien hallinnointia. 

ARKKITEHTUURI JA TIETOKANTARAKENNE
Sivusto on rakennettu huolellisesti suunnitellulla arkkitehtuurilla, joka mahdollistaa tehokkaan ja joustavan käyt-tökokemuksen. Tietokantarakenne on optimoitu tarkasti vastaamaan sivuston vaatimuksia, vaikka se kohtasikin haasteita erityisesti käyttäjä- ja ryhmäsivujen osalta.

![image](https://github.com/ohjelmoinninsovellusprojekti-ryhma-1/Sovellus/assets/122618664/6b46c7ac-37c7-40d4-b013-c3902fe1e8d7)



KÄYTTÖÖNOTTO
Projekti otetaan käyttöön julkaisemalla sivusto käyttäjille renderin avulla. 
1.	Rekisteröidy sivustolle
2.	Kirjaudu sisään
3.	Selaa elokuvia ja sarjoja
4.	Käy päivittämässä lisätietoja ”Account” sivulle
5.	Kirjoita arvosteluita ja kommentteja
6.	Luo oman näköisesi sivusto ja jaa se linkkinä muille
7.	Kirjaudu ulos, kun olet valmis. 
8.	Tarvittaessa voit myös poistaa käyttäjän tai vaihtaa käyttäjän nimeä
Voit myös käyttää sivustoamme ilman käyttäjätunnusta, mutta tällöin sinulla ei ole mahdollisuutta käyttäjätieto-jen päivittämiseen tai antamaan arvosteluita ja kommentteja. 

KOODITOTEUTUS
Kooditoteutus noudattaa yhtenäistä ja siistiä koodaustyyliä, jossa on selkeät nimeämiset ja asianmukainen doku-mentointi kommentein. Jokainen osa-alue on jaettu moduuleihin, mikä tekee koodista helposti ymmärrettävän ja ylläpidettävän.

LOPPUTULOS
Projektin lopputulos on dynaaminen ja käyttäjäystävällinen elokuvasivusto, joka yhdistää sujuvasti eri teknologiat ja tarjoaa monipuolisen valikoiman toimintoja elokuvien ja arvostelujen parissa.
Tutustu sivustoon ja anna palautetta – olemme avoimia kehitysehdotuksille ja odotamme innolla, että voimme jatkaa sivuston kehittämistä yhdessä käyttäjäyhteisömme kanssa.

Linkki sovellukseen: MOVIEHUB-sivusto (tee hyperlinkki)

Ystävällisin terveisin, MOVIEHUB tiimi

![image](https://github.com/ohjelmoinninsovellusprojekti-ryhma-1/Sovellus/assets/122618664/c1c8ff3e-67cb-4bbc-9139-58dd9dab61a3)

